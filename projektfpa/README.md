# Cryptochecker

Ett projekt gjort i kursen "flerplattformsapplikationer" för att visa upp graf och data om vald kryptovaluta.

## Beskrivning

Applikationen använder sig av ett api kallat "coincap" för att hämta data om vald kryptovaluta. Datan presenteras sedan i en graf som skapas med hjälp av biblioteket chart.js. Anropet till coincap görs med hjälp av biblioteket axios. När datan är hämtad presenteras en graf och en textruta med relevant information om kryptovalutan. Denna data kan sedan sparas i en bevakningslista som skrivs till localStorage så att informationen är sparad tills nästa gång användaren besöker sidan. 


### React vs Angular vs Vue

React var lite av favoriten redan innan vi började då vi hade fått en grundläggande föreläsning kring detta ramverket samt gjort en uppgift i React. Vi kände att vi hellre ville utveckla våra kunskaper kring React än att börja arbeta med ett nytt ramverk. Förutom detta så finns det även en stor del av arbetsmarknaden som söker utvecklare inom React vilket var ännu en anledning att fortsätta arbeta med React. Även om alla tre ramverken är attraktiva och Vue mest troligt är på uppgång så finns det i nuläget inte lika mycket hjälp att hitta på exempelvis stackoverflow kring Vue än vad som finns om React och Angular. Vue lockade mer än Angular på grund av sin enkelhet och flexibilitet men vi tyckte React var ett bättre valp på grund av våra förkunskaper och viss tidsbegränsning. Tidsbegränsning gjorde att vi valde bort Angular ganska tidigt då Angular har en brantare inlärningskurva, förmodligen på grund av att Angular kräver att man har grundläggande kunskap inom MVC och TypeScript som vi bara har rört vid lite i tidigare kurser. Angular skiljer även på UI och JS kod som då tvingar oss att lära oss hur kopplingen mellan HTML och JS fungerar, vilket bara kan göras genom att utforska och läsa över internet då Angular inte erbjuder en typ av “Getting started” guide. Därför blir React det självklara valet då uppgiften har ett fast slutdatum som vi inte ville missa. 

### Författare

Adam Wiktorsson, Johan From & Jonathan Göransson
